---
title: "6: Semester - Praktikophold"
excerpt: "Mit praktik ophold hos Selmer Byg"
header:
  image: /assets/images/6.Semester/3.jpg
  teaser: /assets/images/6.Semester/3.jpg
sidebar:
  - title: ""
    image: /assets/images/construction.gif
    image_alt: "logo"
    
gallery:
  - url: /assets/images/6.Semester/1.jpg
    image_path: /assets/images/6.Semester/1.jpg
    alt: "1"
  - url: /assets/images/6.Semester/2.jpg
    image_path: /assets/images/6.Semester/2.jpg
    alt: "2"
  - url: /assets/images/6.Semester/3.jpg
    image_path: /assets/images/6.Semester/3.jpg
    alt: "3"
Projektet:
  - url: /assets/images/6.Semester/4.png
    image_path: /assets/images/6.Semester/4.png
    alt: "4"
  - url: /assets/images/6.Semester/5.jpg
    image_path: /assets/images/6.Semester/5.jpg
    alt: "5"
dag1:
  - url: /assets/images/6.Semester/6.png
    image_path: /assets/images/6.Semester/6.png
    alt: "6"
uge1:
  - url: /assets/images/6.Semester/7.png
    image_path: /assets/images/6.Semester/7.png
    alt: "7"
dag10:
  - url: /assets/images/6.Semester/8.png
    image_path: /assets/images/6.Semester/8.png
    alt: "8"
dag13:
  - url: /assets/images/6.Semester/9.png
    image_path: /assets/images/6.Semester/9.png
    alt: "9"
    title: "Inddækning af skurdør mangler"
dag15:
  - url: /assets/images/6.Semester/10.png
    image_path: /assets/images/6.Semester/10.png
    alt: "10"
dag19:
  - url: /assets/images/6.Semester/11.png
    image_path: /assets/images/6.Semester/11.png
    alt: "11"
dag36:
  - url: /assets/images/6.Semester/12.png
    image_path: /assets/images/6.Semester/12.png
    alt: "12"
dag38:
  - url: /assets/images/6.Semester/13.png
    image_path: /assets/images/6.Semester/13.png
    alt: "13"
dag38_2:
  - url: /assets/images/6.Semester/14.png
    image_path: /assets/images/6.Semester/14.png
    alt: "14"
dag61:
  - url: /assets/images/6.Semester/15.png
    image_path: /assets/images/6.Semester/15.png
    alt: "15"
dag64-67:
  - url: /assets/images/6.Semester/16.png
    image_path: /assets/images/6.Semester/16.png
    alt: "16"
  - url: /assets/images/6.Semester/17.png
    image_path: /assets/images/6.Semester/17.png
    alt: "17"
dag73-77:
  - url: /assets/images/6.Semester/18.png
    image_path: /assets/images/6.Semester/18.png
    alt: "18"
  - url: /assets/images/6.Semester/19.png
    image_path: /assets/images/6.Semester/19.png
    alt: "19"
dag78-82:
  - url: /assets/images/6.Semester/20.png
    image_path: /assets/images/6.Semester/20.png
    alt: "20"
dag83-87:
  - url: /assets/images/6.Semester/21.png
    image_path: /assets/images/6.Semester/21.png
    alt: "21"


feature_row:
  - image_path: /assets/images/1.Semester/front.png
    title: "Powerpoint"
    excerpt: "Hvis man er intresseret i flere detaljer kan man nedenfor downloade min powerpoint fra projektet. "
    url: "/assets/images/1.Semester/Slutevaluering-1-semester-Emma-Kierulff.pdf"
    btn_label: "Download"
    btn_class: "btn--primary"

toc: true
toc_label: "Indholdsfortegnelse"

---

# Logbog 

## Introduktion 

20 januar 2025 er jeg startet i praktik hos Selmer byg A/S som en del af 6. semester. Praktikperioden skal vare 100 dage i alt.  

Jeg har valgt at være i praktik som byggeleder.  

Selmer byg er et lille firma, der på nuværende tidspunkt er bestående af ca. 25 medarbejdere. 

Firmaet har hovedkontor i Vejle. Selmer byg er et firma, der sammen med 2 andre firmaer udlejer et- og toplanshuse med vandret lejlighedsskel, som udlejes som lejligheder.  

Jeg er blevet ansat på et projekt i Tommerup, hvor der skal opføres 57 lejligheder, fordelt på 12 bygninger. Boligerne er blandet et- og toplanshuse med vandret lejlighedsskel.  

Jeg kommer til at følge alt arbejde ude på pladsen fra opførsel af porebeton til etablering af inventar. Jeg skal sågar gå ude på pladsen, imens nogle af bygningerne er taget i brug. Bygningerne skal være DGNB guld certificerede.  
{% include gallery %}




## Projektet 

Alle bygninger er udlejningsboliger/ rækkehuse, som bliver drevet af VEA, en del af Selmer Gruppen. 

### Materialer 

Bygningerne består af et fiberbeton fundament, uden armeringsnet. Derudover er der gulvvarme i boligerne. 

**Bygningerne er uden armeringsnet, da det er med til at formindske CO2 udledningen i forhold til LCA krav, her erstatter fibrene styrkefunktionen som armeringsnettet ellers havde ved mere traditionelt byggeri.** 

Den bærende væg er af porebeton og skalmuren er lavet af mursten og isoover isoleringsbats. Derudover er der træ-alu vinduer i bygningerne. Indervæggene er også af porebeton. 

**Porebeton som bærende væg er valgt, da materialet er forholdsvis billigt, samt er det stærkt nok til at bygge i to etager. Derudover er processen med opførelsen af porebeton hurtig. Skalmuren af teglsten er valgt både af æstetiske grunde, men også pga. den lange holdbarhed. Træ-alu vinduer er særdeles valgt pga. den lave vedligeholdelse**  

 Derudover er alle bygningerne opført med saddeltag med udhæng, der er lavet af spær, win-win vindplade, papirisolering, undertag af banevarer og sorte tegl.  

**Saddeltag med udhæng er valgt af flere årsager. En af grundende er konstruktiv beskyttelse af murværk. Derudover er sadeltage bygget til at tillade naturlig ventilation mellem det ydre lag og bygningen og derved bevare energien. Deres trekantede form gør dem stabile, stærke og sikrer perfekt vandafløb. Tagstenene er derudover meget holdbare, har lav vedligehold, er vandtætte og brandsikre.** 

Derudover er der mekanisk ventilation i alle lejlighederne.  

Nogle af bygningerne bliver opført med vandret lejlighedsskel, og er dermed i to etager. **Grunden til at der er vandret lejlighedsskel er fordi Selmer Byg har undersøgt udlejningsmarkedet, og her viser det sig at lejligheder med vandret lejlighedsskel bliver fortrukket over lejligheder med udelukkende lodret lejlighedskel. ** 

**Bygning 1** er et enetageshus, hvori der er indrettet to lejligheder der er spejlvendte af hinanden. Lejligheden er 98 kvadratmeter, og består af 2 værelser + stue, køkken, bryggers og bad. Bygningen har sin have mod syd. Derudover skal der etableres en carport.  

**Bygning 2** er det samme som bygning 1.  

**Bygning 3** er også et enetageshus indrettet med to lejligheder, der er spejlvendte af hinanden. Lejlighederne er 113 kvadratmeter, og består af fire værelser + køkken alrum + badeværelse og toilet.  

**Bygning 4** udgør det samme som bygning 3. 

**Bygning 5** er også et enetageshus indrettet med tre lejligheder. Lejlighederne har 2 værelser + køkkenalrum, entre og bad og er 93 kvadratmeter.  
{% include gallery id="Projektet"  %}

### Dag 1 

Jeg regner ikke med at der i løbet af hele praktikperioden vil blive ført logbog hver dag. Dog vil jeg leve op til kravet om anført logbog minimum hver uge.  

Den første dag startede ud med introduktion, blomster, rundstykker og arbejdstøj på hovedkontoret i Vejle. Derefter gik turen til Tommerup. Her blev jeg vist rundt på pladsen og fik adgang til Ajour EG Collab. Derefter brugte jeg det meste af dagen på at granske tegningsmaterialet. Derudover fik jeg en enkelt rundvisning på pladsen, og Jacob (projektleder i Tommerup) og jeg gik rundt og målte niveaufri adgang på diverse bygninger.  
{% include gallery id="dag1"  %}

### Dag 2 

I dag startede jeg ud med at gå rund på pladsen sammen med Rasmus. Vi tog en generel tilsynsgennemgang, samt gik igennem DGNB.  

Hvad skal man holde øje med?  

- Forskalling må ikke gå helt ud til væggen, da det kan skubbe til væggen.  

- Niveaufri adgang, samt om døren står i lod og vatter, og om den står lige på væggen.  

- Afdækninger af materialer, der er fugtfølsomme 

- Afdækningspropper på ventilation (DGNB)  

- Generel mangel, hvis der er noget der er udført i et rum, som ikke er udført i et andet.  

- Fugtprocent, og affugtning af materialer 

- Korrekt oplagring af materialer 

- Korrekt brug af materialer  

- Vægge af porebeton mod brandceller/sektioner må ikke have huller/ skader i sig, da det kan forringe brændværdien.  

- Porebeton skal være lige i toppen, så topremmen let kan ligges på. 

- Ekstra nedsatte gevindstænger skal efterprøves 

Derudover udarbejdede jeg et Kontrolskema til sikkerhedsrundering, som skal bruges i morgen til byggemøde kl. 9:00 


### Dag 3 

Dagen i dag startede ud med et byggemøde mellem BH og UE’erne. Der var kun 3 UE’re der var mødt op til mødet, og derfor blev det lidt mere roligt end et normalt møde. 

Derefter fik jeg udarbejdet et dokument over oprydningen ude på pladsen, og hvem der har ansvaret for hvad.  

Derefter fik jeg ansvar for at gå tilsyn ude på pladsen ud fra et DGNB-tilsyn. Her skulle der både underrettes gode og dårlige ting, som der er blevet bygget. 

### Dag 4 

Dagen i dag startede ud med at foretage opkald i forhold til DGNB. Mureren på projektet har bestilt nogle materialer, som ikke er forhåndsgodkendt i forhold til DGNB på materialelisten. Jeg holdte derfor kommunikationen mellem mureren og DGNB-konsulenten og fik materialerne godkendt.  

Hvis materialerne ikke var blevet godkendt, skulle mureren ud og købe nye materialer, hvilket kunne risikere at de ikke var klar til at opstarte på mandag.  


## Opsamling uge 1 

Det kan godt være meget omfattende at skulle sætte sig ind i de procedurer, og dokumentation som er ude på pladsen. Der er meget af materialet, som jeg sagtens kan følge med i, og den tekniske side af byggeriet er ikke et problem. Især lovgivningen, som jeg har lært giver mig meget indsigt i, hvorfor det er vi gør tingene. Det svære ligger i, hvordan man sender mails, skriver referat efter Selmer Bygs standarder, og i det hele taget det at være en del af ledelsen. 

Når jeg går tilsyn ude på pladsen, så kan jeg ofte godt se fejlene, men jeg tvivler meget på om det er korrekt. Dog spørger jeg gerne en gang ekstra end en gang for lidt, og jeg synes at jeg vokser stille og roligt med opgaverne.  

Derudover kan det godt være svært at lave de her tilsyn, fordi man hele tiden påpeger fejl og er ”den irriterende”.  

Dokumentation af DGNB er meget mere omfattende, end jeg først havde antaget. At sidde med det i en projekterende rolle er meget mere overskueligt, da man ikke selv skal ud og dokumentere.  

Jeg har haft en stille og rolig start, med plads og tid til at bearbejde alt det der sker. Det er inspirerende at komme ud og være en del af byggeledelsen, og se hvordan det forgår i den virkelige verden. Jeg føler mig bedre udrustet end jeg havde troet at jeg ville være. 
{% include gallery id="uge1" %}

## Uge 2  

### Dag 6  

Varme units skulle monteres i dag, dog efter 2 units er monteret kommer VVS’erne og siger at de ikke kan bruges. Der er ingen vejrsikring på enhederne og de kan ikke temperaturregulere gulvvarmen.  

Unitsne er købt af fjernvarmeselskabet. Fjernvarmeselskabet påstår at der ingen returret er på unitsne, da de er købt imellem to firmaer. 

VVS’erne kan ikke tilslutte vejrsikring til unitsne, og uden dem er de ulovlige. Dog er kommunen forholdsvis lempelige med at give dispensation til dette. 

VVS’erne siger at de godt kan bygge styringen til gulvvarmeslangerne, dog vil det kræve en merpris på 4500kr pr. Unit. (der er 57 boliger).  

Ellers kan de selv bestille unitsene, dog vil de koste ca. 9500 stykket.  

Ingen beslutninger er blevet taget, om det er det ene eller andet der skal laves. 

### Dag 7 

I dag blev der monteret lyddæk. Der er dog blevet fundet ud af at den detalje, som er blevet tegnet ikke kan lade sig gøre. Ingeniøren var i forvejen blevet advaret om dette fra porebeton montøren. Derfor må arkitekten om projektere på egen regning. 

Derudover, hvis man følger reglerne, skal de betale de materialer, som allerede er blevet bestilt, der ikke kan returneres. Dog vil der først blive taget stilling til dette senere hen, om kampen vil tages op med arkitekten.  

Dækkene er alle blevet lagt ud, men uden at blive sammenstøbt. Det vil sige, at de ikke har fået en skivefunktion endnu. 

Meningen med dækkene var, at der skulle bånd rundt om hjørnerne af elementerne, men når de bliver monteret, så flækker lyddækselementerne i hjørnerne.  

Nu skal der i stedet fladstål på, som skal ligges ovenpå dækkene og sømmes sammen, for at skabe en skivefunktion. Derudover skal der Y10 armering i alle samlingerne. Til slut skal alle elementerne støbes sammen.  


### Dag 10 

Fladstålsbåndende til lyddækselementerne er ankommet, og de bliver monteret i løbet af dagen.  

Smeden er kommet ud på pladsen for at opstille altanstolper.  

Jeg ringede efter Citycontainer og bestilte tømning af de fyldte containere, som vi har ude på pladsen, så der igen er plads til mere affald. 
{% include gallery id="dag10" %}

## Opsamling Uge 2 

Ugen har været stille og rolig, samt meget lærerig, jeg er begyndt at komme mere ind i projektet, og begyndt at blive bedre til at snakke med håndværkerne. Det er blevet helt hyggeligt at gå rundt ude på pladsen at hilse og sige godmorgen. Derudover giver denne nye tryghed jeg har fundet, mig mulighed for at tage mere ansvar og stille flere spørgsmål.  

## Uge 3 

Den største problemstilling i denne uge har været omkring fejl i projekteringsmaterialet i forbindelse med lyddækselementerne.  

Lyddækselement montøren havde ca. 2 måneder forinden at elementerne skulle monteres advaret byggeledelsen samt ingeniøren, som havde projekteret dækket, om at den projekterede løsning ikke var bygbar.  

Dog havde ingeniøren ikke i sinde at omprojektere, og ønskede at montøren forsøgte at opstarte monteringen af dækkene. Det viste sig derefter at monteringen ikke var bygbar, som montøren havde advaret om, og vi måtte sadle om og ingeniøren måtte komme med en ny monteringsløsning.  

Nu er vi så endt ud med både arbejdstimer, samt materialer som er blevet spildt pga. ingeniøren ikke ville sadle om. I princippet er det nu meningen at ingeniøren skal dække de tabte omkostninger i forbindelse med montering, men sådan forgår det ikke ude ”i den virkelige verden” Det kan være nær umuligt at bevise i en forsikringssag at der er fejl i projekteringsmaterialet.  

Derfor er det højst sandsynligt byggeledelsen der kommer til at hænge på udgiften.  

Derudover er dette en meget ubehagelig situation at stå i, da ingeniørerne nærmest er betragtet som en kollega, og man ønsker derfor et godt samarbejde mellem parterne og ikke udfordringer. Normalvis kan man ikke undgå projekteringsfejl, eller mangler i projekteringsmaterialet, men ofte stå ARK/ING til rådighed med at løse problemet, ligesom ING gjorde i denne situation. 

### Dag 11 

Dagen startede ud med at udarbejde en tidsplan, for at se om den kan blive optimeret i forhold til kun at have et enkelt murersjak på. Det kunne ikke lade sig gøre.  

Derudover var jeg med ude og snakke med gulvfirmaet i forhold til gulv og overtagelse i forhold til tolerancer. Gulvmanden skal overtage +/- 2 mm og betonarbejderen skal aflevere +/- 5 mm. Derfor skulle vi høre om hvad der kunne lade sig gøre med opklodsning, og hvad der skal ud med flydespartel. Dette er også en fejl i projekteringsmaterialet, da der er en forskel mellem aflevering og overtagelse på +/- 3mm 

Vi målte med en retholt 3m lodstok.  

Derudover svabede jeg gulvet ovre i bygning 8, da der er fyldt med vand. 

### Dag 12 

Tirsdag var en meget afslappet dag for mig. Der kom mange rendende, og jeg rendte meget efter Jacob og observerede nogle af de samtaler han havde med de forskellige UE’rer.  


### Dag 13 

I dag var der byggemøde samtidigt med at Rasmus kom. Jeg gik tilsyn og DGNB tilsyn rundt med Rasmus på byggepladsen i 1.5 times tid, og han viste mig, hvad han går og kigger efter, ligesom for 14 dage siden. 
{% include gallery id="dag13" caption="Inddækning af skurdør mangler"  %}


Imens har der været kaos inde til byggemødet. Porebeton råbte ad Beton, da han havde været ude og sige flere gange, at han skulle slibe i bygning 10 + 11, men at det ikke var gjort endnu og hans folk skal starte på mandag. Han var blevet så sur, så han havde væltet sin stol. 

Derefter kom UE’rne rendende, med spørgsmål også i forhold til det der havde udspillet sig på byggemødet. Derudover fik Jacob og jeg udarbejdet en slagplan for at få Beton UE foran igen, så han ikke får forstyrret porebetonerne igen.  

### Dag 14 

Om morgenen ankom Jørgen, som er helt ny Projektchef hos Selmer Byg. Han skal sidde ude hos os nogle dage om ugen fremadrettet. Hele morgenen gik med at vise ham rundt, fortælle om problemstillingerne. Derudover var der et møde om økonomi/ dokumentering.  

Efter dette hjalp jeg med at sætte hans computer op.  

Derefter gik jeg tilsyn på alle badeværelser i forhold til Beton UE’rne, og fik skrevet det hele ned i ajour. Jeg skulle kigge efter huller i både vægge og gulve, derudover skulle jeg se om brusenicherne var slebet godt nok, så der kan ligges fliser, samt at der ingen kant er ned til brusenichen, så det bliver svært at ligge fliser på. Dette tog et par timer, og derefter var der fyraften. 


### Dag 15 

I dag har jeg for første gang været uden Jacob.  

Dagen startede ud med at tjekke mails som sædvanligt. Derefter kom køkkenfirmaet med levering til bygning 1 og 2. Her var der en bil parkeret på de udlagte køreplader, så lastbilen med køkkenet kunne ikke bakke til. Jeg rendte rundt på meget af pladsen for at finde ejeren, og fandt ud af at det var flise murerens bil. Den blev så rykket. 

Derefter gik jeg i gang med at tjekke om installationerne i teknikskabet var rykket langt nok ind i forhold til det skab der skal monteres (500mm fra væg til yderste installation.) Og fik dette oprettet i ajour. 

Derudover var jeg ude med en af beton folkene og vise dem, de ting der er blevet støbt forkert i bygning 4 i forhold til VVS. Dette skal rykkes til på mandag. 

Derefter fik jeg snakket med køkkenfirmaet stille og roligt, og med murerne som kastede et “klæbelag” på soklen, så de har noget at pudse sokkel på. Denne del vil der komme en efterregning på, da det var meningen at betonfirmaet skulle havde gjort dette, dog har de ikke haft gjort det ordentligt, og tidsfristen er blevet overskredet. 

Der kom et overraskende besøg fra Kenneth og Kenneth. Kenneth er praktikant og vi har gået i parallelklasse på UCL sammen. De gik rundt på pladsen og jeg snakkede om de udfordringer vi har stået overfor.  

Derudover kom Torben fra porebetonfirmaet, med informationer om vindueshullerne, som ikke skal stå efter metermærke, men i stedet efter porebetonfalsene, da det ellers ikke vil gå op med murværket. Derudover snakkede han igen om formanden for beton.  

Efter situationen var faldet lidt ned, så fik jeg i samarbejde med porebeton UE gået fundamenterne på bygning 12-15 igennem og oprettet tilsyn til beton UE, for at sikre at porebeton folkene kan komme godt i gang på mandag.  

Derudover fik jeg sendt en varsel ud til beton UE om at de skal gå alle tilsyn igennem, som er blevet oprettet fra onsdag til fredag. Disse skal udbedres inden næste fredag, ellers vil vi gøre noget ved det.  
{% include gallery id="dag15"  %}


## Opsamling Uge 3 

Denne uge startede ud meget rolig, og har siden da blevet mere hektisk. Der var små problemer i starten af ugen, som har skabt sig flere problemer her i slutningen af ugen. Jeg kan godt mærke, at jeg nogle gange gerne vil tage mere ansvar, og andre gange er jeg glad for at jeg “ kun” er praktikant. Det er virkelig indsigende at være ude på byggepladsen og komme ind i problematikkerne. Nu virker det hele ikke så overfladisk mere, og jeg bliver bedre til både fagtermer, og til at forstå hvad der rent faktisk kan være af problemstillinger ude på en byggeplads.  

## Uge 4 

### Dag 17 

I dag kom Carsten inde fra hovedkontoret sammen med malerne fra et projekt, som skal til at starte op nede i Sorø. De skulle afklare standarden for porebetonelementerne, samt regne ud, hvad de helt konkret skulle give tilbud på.  

Derefter deltog jeg i planlægning af nogle standarddokumenter, samt snakkede vi om taktplan og introducerede det til Jacob og projektchefen, da de normalt kun arbejder med Gantt.  

Efterfølgende gik Jacob og jeg fagtilsyn. 

Afslutningsvis gik jeg rundt og tog tilsyn af alle gulvvarmeslanger, for at sørge for at der kan komme teknikskab til.  

### Dag 18 

Om morgenen tjekkede jeg mails, som jeg gør hver dag. Derefter gik jeg ud, da vi dagen før havde konstateret at overlæggeren i det ene vindue hang. De skulle dokumenteres i ajour og snakkes om med murerfirmaet.  

Der blev holdt økonomimøde mellem JHH og murerfirmaet. Der var både ekstraregninger og noget tilbagebetaling. De forhandlede om priser og murerne gav et tilbud på noget ekstraarbejde.  

Derefter aftalte Jacob og jeg at jeg ville overtage nogle af entrepriserne. Her vil jeg få ansvaret for murer, maler og gulv som en start. Dette vil indebære at afklare alle deres konflikter, samt spørgsmål og være med til at sikre fremgang og tjekke deres arbejde (gå tilsyn).  

Derefter gik jeg ned i bygning 1 og 2 og ryddede op, da der har været mange UE’ere nede i bygningen, og derfor kunne vi ikke pege fingre af, hvem det er der har støvet så meget. 

Til afslutning fulgte jeg op på min praktik i praktikportalen og skrev logbog, da Jacob gik klokken 12 


### Dag 19 

I dag var der økonomimøde over hele projektet. Derudover var jeg rundt og måle skævheder i gulve. Jeg har yderligere sat varmeblæsere op, samt isolering i loftslemmene.  

Derudover gik jeg betonernes arbejde efter med støbning af fundament i skure. Her havde de støbt gevindstængerne forkert, da de ca. har støbt dem 1000mm ude, men der bliver brugt 95 regler.  
{% include gallery id="dag19"  %}


### Dag 20  

I dag har jeg været alene, da Jacob holdte fri med sin søn. Jeg startede ud med at sætte affugtere i bygning 4 + i første lejlighed i bygning 6. Derudover satte jeg også blæsere ind. Derudover får porebeton en ny levering af elementer på mandag, og de mangler lim, da der ikke er blevet taget hensyn til fiberakustik under elementer, lim til og forlænger i false, lim til 20 cm blokke over indvendige dørhuller. Derudover har jeg arbejdet med B2.2.2.1, B3.2.2.1 samt bilag A5. Disse dokumenter udgør alle en rolle i den statiske dokumentation og omhandler den statiske kontrolplan for udførelsen. 

 

## Opsamling uge 4 

Da Jacob talte med ingeniøren i torsdags, spurgte jeg om jeg måtte sidde med dokumentationen, som ingeniøren bad om, og det har jeg fået lov til. Jeg synes det er svært at tage ansvar og holde overblikket og vide hvad man skal sige, men jeg tror det kommer med erfaring. Jeg har trods alt ” kun været i gang i en måned på nuværende tidspunkt.  

En af de største problemstillinger har været at betonentreprenøren ikke har udført sit arbejde ordentligt. Dette har gjort at der skal rettes op på de fejl og mangler, som er forekommet. Betonentreprenøren er ikke god til at følge op og holde øje med, hvad som der mangler. Derfor bliver der brugt meget tid på ham, for at sørge for fremgang. Meget af både min og Jacobs tid går med at følge op og holde øje med om tingene er blevet udført. Denne tid kunne blive brugt meget bedre. 

### Dag 21 

I dag gjorde jeg den statiske dokumentation fra sidste uge færdig. Derudover fjernede jeg støvet fra boligerne, som jeg har samlet sammen i sidste uge. 

### Dag 22 

Hele dagen i dag gik jeg rundt ude på pladsen og snakkede med diverse underentreprenører. Der har været mange problemer med frost, og i dag havde mange af under entreprenørerne en vejrligsdag, så der var meget stille på pladsen. Jeg gik alle betonernes tilsyn igennem, da betonmanden sagde at han har fået rettet op på mange af dem. Dog har han ikke rigtig fået rettet dem op.  

Derudover sagde han, at han havde slebet over på bygning 13, hvilket han ikke havde. Så han satte en af sine mænd i gang med det samme. Jeg informerede ham om, at porebetonerne vil starte på blokken på torsdag, så der skal fundamentet stå klar. 

### Dag 23 

Dagen startede ud med et byggemøde. Her gennemgik vi tidsplanen frem for at holde et traditionelt byggemøde. Derefter gik vi en tur ude på pladsen, for at snakke med håndværkerne om fremgang og tilbagegang.  

Efter frokost gik vi ned i blok 1 og blok 2. Her skulle gulvene svabres efter, da gulvmanden kommer i morgen og begynder at støvsuge mm.  

Jeg afsluttede dagen med at opstarte en tidsplan for 1. sals boligerne. Da vi ikke har nok stillads, og vi derfor er bange for at nogen står stille. Derudover snakkede jeg med tømrerne om tidsplanen og afleverede en nøgle til gulvmanden.  

 

### Dag 24 

I dag startede jeg ud med at gå rundt sammen med VVS’eren. Han skulle se hvilke afløb der skulle rettes. Derefter kom arbejdstilsynet på uanmeldt besøg. Dem har jeg gået rundt med. De påpegede at adgangsvejene ikke er gode nok, samt at tømrerne laver for tunge løft, når de monterer vinduer. Løft er vinduer er forkerte, fordi de manuelt skal løfte partier der vejer mellem 60-130 kg. De løfter dem forkert pga. dårlig planlægning, da stilladset står i vejen.  

Samtidig gik Rasmus rundt og tog tilsyn.  

Derefter satte jeg mig ned og skrev logbog, da Rasmus var kørt, Jacob var til fødselsdag i børnehaven og arbejdstilsynet sidder inde i mødelokalet og laver deres tilsynsrapporter.  

### Dag 25 

Jeg startede dagen ud med at ringe til GSV, da en af skurvognene var blevet tilstoppet. Derudover gik Jacob og jeg tilsyn. Yderligere fik Jacob lagt vådrumsmembran ned i revnerne i betongulvet 1 bygning 1 og 2.  

## Opsamling uge 5 

Denne her uge har været hård mental. Jeg har bare kæmpet med at finde ud af hvad jeg vil, og om jeg synes det er sjovt. Derudover har der været meget ”downtime”, hvor jeg ikke har vidst hvad jeg skulle lave.  

Problemstillingerne går stadig med, at betonentreprenøren ikke følger op på sine tilsyn/ sit arbejde. Derudover kæmper vi med de manglende +/-3 mm som der ikke er taget hensyn til i beskrivelserne. Generelt er vi også begyndt at få problemer med, at entreprenørerne er på akkord. Det gør, at de små fejl/ mangler, som opstår ude på pladsen, f.eks. flytning af materialer bliver til et større problem, da ingen vil hjælpe. 

### Dag 26 

I dag opstartede porebetonerne på førstesalen på bygning 11. Derudover sad jeg og arbejdede med B2.2.2 + B3.2.2 + A5.1 i forhold til statisk dokumentation og kontrolplaner. Det brugte jeg det meste af dagen på. Det har været meget oplysende for mig at arbejde med de statiske dokumenter, og jeg har siddet i SBi, og undersøgt hvorfor/ hvordan dokumenterne skulle udfyldes og bruges. Derudover så undersøgte jeg hvilke sålbænke der skal være i to etages boligerne. Der fandt vi ud af, at der skulle være rulleskifte under vinduer, og mørtelpuder under døre ved altaner.  

 

### Dag 27 

I dag startede jeg dagen ud med at gå en tur på pladsen, for at dokumentere de ting der skal ryddes op. Derefter fik jeg sammensat dokumenter med oprydningen, og en mail, som skulle sendes ud. Det gik der ca. 2 timer med. Jeg kan godt mærke at jeg ikke er den hurtigste, men i det mindste får jeg gjort det grundigt.  

Efter dette kiggede jeg videre på de statiske dokumenter.  

Vi gik yderligere en tur, sammen med en fra Selmer A/S og viste ham rundt på pladsen. Derudover fik jeg svaret på de mails, som jeg havde fået retur.  

### Dag 28 

I dag var der ro på. Jeg har siddet og opstartet min praktikrapport og sat mig ind i nogle af de refleksioner jeg har haft. Derudover. Når der har været en håndværker oppe, har jeg svaret på spørgsmål, og gået ned for at løse deres problemer. 

### Dag 29 

I dag har jeg været meget udenfor og gå rundt, og taget tilsyn og skabt overblik over, hvad de forskellige entreprenører mangler at udføre. Derudover har jeg læst op på anlægsstruktørens arbejde i forbindelse med opstart. 

### Dag 30 

I Dag har jeg haft fokus på at reetablere færdselsvejene. Jeg har kørt grus ud i diverse huller i stierne, efter at vi fik et påbud fra arbejdstilsynet. Derudover har jeg gået og sat varmeblæsere til ovre i bygning 7, samt taget tilsyn af oprydning af diverse under entreprenører. Jeg har derudover fået til opgave at holde vores døre lukkede, så vores affugtning giver pote. 

## Opsamling uge 6  

Refleksioner over min opstart hos Selmer Byg 

Min første måned i praktik hos Selmer Byg A/S (Hoved- & Totalentreprenør) har både været spændende og lærerig. Jeg har arbejdet som projektleder med opgaver fra konfliktløsning til udarbejdelse af dokumentation af statisk kontrol.  

En af de mest interessante erfaringer, har været at se på tæt hold, hvordan tegninger bliver til virkelighed og den alsidige hverdag en projektleder har. I den forbindelse har jeg fået tilegnet mig meget praktisk erfaring, som jeg vil tage med mig i mit videre arbejdsliv.  

Derudover har jeg arbejdet med tidsplaner, koordinering, DGNB og meget mere.  

*Selmers udfordringer – og mine refleksioner* 

Mit praktikforløb har indtil videre givet mig en bred forståelse af Selmers styrker og de strategiske udfordringer organisationen står overfor.  

En af de større udfordringer firmaet står overfor er overgangen mellem forhandlinger til virkeligheden.  

Selmer er dygtige til at få udarbejdet kontrakter og kontraheringsnotater, som ligger på en meget billig kvadratmeterpris, hvilket gør bygherre glad, men når byggeriet skal opføres finder projektlederen huller, og manglende materialer, som ingen har med i deres tilbud. Derudover har Selmer en uheldig kontrakt med en arkitekt, som har mange projekteringsfejl, der leder til tilbagegang og ekstra regninger fra entreprenøren.  

På det projekt, som jeg sidder på, er der også en enkelt underentreprenør, der er virkelig dårlig til at følge op på sit arbejde, når vi noterer fejl. Dette gør at flere bliver forsinkede eller skal sende ekstra regninger til entreprenøren, for at gøre deres arbejde om.  

### Dag 31  

I dag har været en rolig dag. Jeg har siddet og svaret på mails. Været med i et økonomimøde mellem Projektchefen og projektlederen, samt bestilt fliser, og kommunikeret frem og tilbage med flisemurerne og murerne.  

Derudover har jeg været med til et afklaringsmøde med gulvmanden angående 2 etagers bygningerne.  

### Dag 32 

I dag startede jeg ud med at finde ud af nogle manglende kotehøjder, og var derfor i dialog med tømreren, som havde efterspurgt dem, og arkitekten, som manglede at sætte dem på tegningen.  

Derudover gik jeg en rundering, og fik status på TØ og MA-arbejde. Hvorefter vi fik konstateret at TØ, er bagud for tidsplanen, og det forhindrer MA i at lave slutmaling.  

Jeg fik derudover opdateret PSS.  

Derudover har der været mange sure entreprenører i dag, da der er sendt en sur mail ud, omkring materialer der er brugt, men ikke godkendt. Hvor nogle alligevel har haft materialerne på deres materialeliste, hvor de er godkendt. Og andre afviser helt kendskab til materialerne.  

 

### Dag 33 

I dag har hele dagen gået med et internt økonomimøde.  

 

### Dag 34 

I dag målte jeg teknikskaktene efter, om de levede på til kravet om 53cm fra væg ud til yderste rør. 

 

### Dag 35 

I dag har jeg støttet op om ånden i firmaet, og taget fodboldtrøje på i anledning af international fodboldtrøjedag. 

Derudover har jeg fejet i brusenicherne i bygning 6 og 7, for at flisemurerne ikke går i stå. Jeg har også udarbejdet en tjekliste, for det ansvar, som vi aftaler på diverse interne møder.  

I forbindelse med listen har jeg tjekket fremspring og hældning på bygning 1 og 2. Her levede sålbænkene op til kravet om en hældning på 1:7 og fremspring på 40mm.  

Derudover har jeg udarbejdet et skriv og en skitse i forbindelse med naboen, og hegn over til hans grund.  

Jeg har derudover fulgt op på en naboklage om manglende oprydning i grøfterne omkring byggepladsen.  

## Opsamling uge 7 

I denne uge har der været særlig fokus omkring DGNB, da der er blevet gået tilsyn, hvor der er fundet materialer, som ikke var til at finde på materialelisterne. Det er vigtigt for byggeriets DGNB-guld certificering, at de korrekte materialer bliver benyttet, da vi ellers kan miste certificeringen. Det har været et større puslespil, at gå og holde øje med, hvem der bruger hvilke materialer, og der er flere af materialerne, som er blevet fundet, som ingen vil kendes ved. Det er en større problemstilling at det ikke bliver taget seriøst nok, hvilke materialer, der bliver anvendt, og at man ikke bare kan gå ned i STARK og købe de materialer, som man lige mangler. Materialerne skal forbi en DGNB-auditor, som Selmer Byg har stillet til rådighed. DGNB-auditoren vil derefter godkende eller afvise materialet alt efter om den lever op til diverse DGNB-guld 2023 krav. 

Jeg synes at tiden går hurtigt, dog kan jeg mærke at jeg ikke synes at arbejdet herude er så spændende. Der er selvfølgelig også en del dokumentation, som jeg slet ikke tager del i, og det hele handler meget om fremdrift. Nogle dage kan det godt være meget tungt at skulle stå og kæmpe og argumenterer med entreprenørerne. Jeg savner mere computerarbejde og at jeg får mulighed for at fordybe mig.  

### Dag 36 

Mandag d. 10-03-2025 kom betonerne herud med en ny formand, for at indhente noget af det arbejde de er bagud. De skulle blandt andet:  

- Forlænge vindtræksbånd i bygning 10-15 

- Fikse sokkelen i bygning 10 og 11 

- Flytte afløb i bygning 8 og 9  

- Gå alle afløb efter 

- Sætte sokkel på skure 

- Gå alle afløb til nedløb efter 

- Støbe i brusenicherne i bygning 6 og 7.  

Der gik fire folk ude på pladsen, og de fik kun ordnet 2 punkter på listen.  

{% include gallery id="dag36"  %}

### Dag 37 

I dag valgte betonerne ikke at komme tilbage og fikse deres udestående. Derfor måtte Jacob ringe til det betonfirma, som Selmer rigtigt har skrevet kontrakt med.  

Derudover fik jeg anlægs struktørene til at udvide vejen bagved bygning 12-15 for at sørge for at der er plads nok til levering af dækelementer fra onsdag d. 19-03-2025 til mandag d. 24-03-2025.  

Tirsdag brugte jeg resten af dagen på at udarbejde en beboermappe 

### Dag 38  

Onsdag gik jeg tilsyn med Rasmus og færdiggjorde beboermappen, således at der kun mangler billeder. Derudover fik jeg uploadet billeder af materialer ude på byggepladsen i forhold til DGNB. 
{% include gallery id="dag38"  %}

Derudover tjekkede jeg om solglasset var placeret korrekt ud fra en stikprøve i bygningerne. 

{% include gallery id="dag38_2"  %}

Derudover fjernede jeg affald fra diverse brusenicher, og målte koter i bygning 11, som ikke helt passede.  

Derudover brugte Jacob og jeg resten af dagen på at hjælpe porebetonnerne med koter, således at kote højderne bliver fulgt fremadrettet.  

### Dag 39 

Torsdag sørgede jeg for fremgang på etape 1 og fik koordineret med b.la. malerne om opstart i bygning 3 og 4. Derudover skulle der også koordineres med flisemurerne.  

Derudover fik jeg sikret fremgang i bygningerne. 

### Dag 40  

I dag fulgte jeg op på om entreprenørerne har udført det de skulle lave. 

Derudover var jeg alene på pladsen, så jeg blev hevet meget rundt i af entreprenørerne til at løse diverse opgaver. Derudover havde jeg stort fokus på den prøvebolig der skulle stå klar til mandag, da vi får fint besøg der.  

Derudover fik jeg ryddet op ude på pladsen, og bestilt tømning af containere.  

### Dag 41 

I dag fik jeg opsamlet på de ting, som manglede at blive udført fra i fredags i forhold til prøveboligen.  

Derudover runderede jeg en tur på pladsen for at sikre adgangsveje.  

Derudover fik vi fint besøg af en mulig ny bygherre i Selmer Byg.  

### Dag 42 

I dag fik Jacob og jeg støvsuget bolig 1 + 2. Derudover fik jeg koordineret den nye adgangsvej bag bygning 12-15 med dem der leverer montage af porebeton og dæk.  

Vi fik derudover hjulpet smedefirmaet med en adgangsvej om bag bygning 10, hvor det er svært at komme til.  

### Dag 44  

Planlagt sygedag (operation)  

## Opsamling uge 9 

Jeg synes der mangler mere struktur og planlægning generelt. Jeg er blevet sat til at fikse adgangsveje, men der mangler dan pæle, mv. jeg er blevet bedt om at flytte dem med en trillebør hen til de nye lokationer. Det er et evighedsarbejde, som rigtigt skal udføres med maskiner af en pladsmand. Det er umuligt for mig at komme i mål.  

Derudover er vi ”endelig” begyndt at have et internt møde ca. hver anden uge. Det synes jeg giver virkelig god værdi. Da man rent faktisk får taget alle de små problematikker skrevet ned, og uddelegeret mellem medarbejderne. Bare det at det bliver skrevet ned giver et meget bedre overblik, og kan gøre at man kan hjælpe hinanden.  

### Dag 46 – Dag 50 + Opsamling uge 10 

Planlagt sygedag (operation)  

### Dag 51 

I dag var første dag tilbage. Derfor fik jeg gået tilsyn og opfulgte på de arbejdere der havde været den sidste uge.  

Derudover fik jeg kigget på fælles adgangsveje, og gået tilsyn.  

Derudover holdte vi et teammøde. 

### Dag 52  

I dag sad jeg hjemme og opstartede min praktikrapport. 

### Dag 53 

I dag kom arbejdstilsynet på besøg. Derudover kom Carsten på besøg fra Selmer Byg A/S, han skal hjælpe de næste par dage med at få fremdrift ude på pladsen, da vi har aflevering d. 1/5, og det halter en del bagud.  

### Dag 54 

Dagen i dag brugte vi på at snakke med håndværkerne og få sat i gang i de bemærkninger AT havde til dem. Derudover etablerede vi nye adgangsveje, materialeoplagringsplads og parkeringsplads ude bag bolig 12- 15.  

### Dag 55 

I dag arbejdede jeg på beboermappen det meste af dagen. Derudover fik vi flyttet returpaller og ryddet op rundt om bygning 12-13.  

## Opsamling uge 11 

Jeg synes personligt, at firmaet mangler intern kommunikation. Projektchefen var stresset over at vi ikke havde udarbejdet en beboermappe, så derfor blev jeg sat i gang med at udarbejde en. Noget tid efter finder vi ud af, at der er en beboermappe. Den mangler bare en lille opdatering. Så kan jeg sidde forfra og rette i den nye beboermappe udleveret af udlejningsselvskabet.  

 

### Dag 56 

I dag arbejdede jeg videre på beboermappen, samt havde vi et internt møde over arbejdsopgaver. Derudover fik Carsten vist mig, hvordan man går mangelgennemgang.  

Til slut fik jeg sendt mangelgennemgangen ud til UEerne, og givet dem en deadline til på torsdag.  

### Dag 57  

Til formiddag gik jeg rundt og opgjorde stade. 

Til eftermiddag gik Carsten og jeg ud og reetablerede adgangsvejene.  

Derudover kom Rasmus og gik DGNB tilsyn med mig. 

### Dag 58 

Midtvejsmøde på skolen 

### Dag 60  

Fredag var der firmafest efter arbejdet. Dagen var meget rolig og jeg fik lavet nogle tilsyn samt forberedt med nogle gummiplader til køkkenfolkene, som skal komme mandag. 

## Opsamling uge 12 

I denne uge følte jeg meget at jeg har stagneret. Jeg har lavet meget af det samme de sidste mange uger. Byggepladsen er meget kaotisk og jeg kan godt mærke, at vi er underbemandede i byggeledelsen. Generelt bliver der ikke tænkt forud, og der er ikke så meget system ude på pladsen. Jeg kunne virkelig godt savne at der er procedurer til, hvordan tingene skal gøres.  

Derudover kunne vi godt bruge et formandsmøde. Byggemøderne for UE er fine, og underretter os om meget generelle ting, men jeg tror at et formandsmøde hver uge/ anden uge ville gøre meget gavn. Så kunne man i fællesskab planlægge, koordinere og lave ordentlig sikkerhed. En af de ting, som f.eks. indgår i sikkerhed er, at ventilationsmanden har lagt rør ud på 1 sal. Tømrerne vil derefter lave ventilationskasserne, og går og træder oveni rørene.  

### Dag 61 

Dagen i dag var meget travl. Da der ikke var forberedt ordentligt til fugemanden, skulle jeg sørge for dette. Det tog nogle timer. Derudover fik vi snakket med UE omkring status på mangelgennemgang.  
{% include gallery id="dag61"  %}

### Dag 62 

I dag begyndte gulvmændende at ligge flydebeton ud.  

Derudover gik anlæg i gang med belægning omkring den sidste bolig.  


## Opsamling uge 13 

Efter midtvejsmødet har jeg fundet ud af at min logbogsform er en ustruktureret logbog. Jeg har aftalt med min bachelor makker, at vi skal prøve at se om vi ikke kan skrive om skimmelsvamp, da der ikke rigtig findes nogen procedurer for håndteringen af skimmel, ligesom der findes håndtering af asbest.  

Jeg vil fremadrettet forsøge at udarbejde en struktureret logbog med fokus på skimmel. Og bl.a. forsøge at lave en oversigt over, hvor meget træ der skal udskiftes pga. skimmel i byggeriet.  

### Uge 17 

Dag 64-67 

Jeg er nu overgået til en struktureret logbog, og vil derfor kun skrive logbog hver uge.  

I forbindelse med aflevering- og mangel-, samt bygherregennemgang, der er det blevet konstateret, at pga. fugt i byggeperioden er der dannet skimmelsvamp på loftslemmene. Derfor skal de alle udskiftes i etape 1. De er dog blevet sprøjtet med skimmelhæmmende gift, samt er den fugt, der startede skimmelvæksten væk. Dog er der i forbindelse med dette gået en meget sen gennemgang. Dette betyder at loftslemmene ikke kan nå at blive udskiftet, da vi ikke har 11 ekstra ude på pladsen. Så i stedet for udskiftning er der blevet lavet en lappeløsning med at sætte et tyndt lag krydsfiner udenpå pladen, for at man ikke kan se skimmelvæksten.  

Jeg tænker personligt ikke at dette er god byggeskik, samt er det en virkelig dårlig lappeløsning, der gør at skimmelen allerede har sat spore, og har derfor lettere ved at blusse op igen.  

Dog har vi i byggeledelsen ikke modtaget dokumentation på, at der er sprøjtet. Vi har kun fået en mundtlig bekræftelse fra håndværkeren.  

Derudover har vi fået at vide at man ikke må nævne på ajour, at der har været skimmelsvamp. Da byggeriet så måske ikke ville kunne sælges videre, hvis der er brug for det en dag.  

Da jeg fik det at vide, kunne jeg ikke andet end at ryste på hovedet. Jeg synes det er en meget uærlig tilgangsmåde, der kun udskyder problemet, frem for at gribe det imens det ikke er udbredt. Derudover ville den nye ejer kunne forholde sig til problemet, frem for at det går galt en dag.   
{% include gallery id="dag64-67"  %}

### Uge 18 

Dag 68-72 

I denne uge har jeg ikke lavet det stort i forbindelse med skimmel, da vi har afleveret etape 1.  

### Uge 19  

Dag 73- 77 

Refleksion/ problemstilling omkring projekteringsmateriale 

Detaljetegningen omkring vinduerne på første sal, er ikke en særlig god løsning.  

Selve detaljen foreskriver at vinduerne bliver hængt op i de øverste beslag, og er ikke understøttet under hele byggeperioden, før gulvet et støbt og sålbænk bliver monteret. Når gulvet bliver støbt, er der erfaring fra andre byggesager, der siger at glasset i vinduerne kommer til at sprænge, grundet det store tryk der kommer på vinduet. Det er også set her hos os ved et enkelt vindue.  

Detaljen indeholder denne løsning pga. vi benytter skumbeton som gulvopbygning. Skumbetonen skal støbes helt ud i falsen, og have kuldebrosafbrydelse, hvilket gør at vinduerne og facadepartierne generelt ikke har nogen understøtning.  

Skumbeton er et alternativ til strøopbygning. På denne byggesag bliver det brugt i stedet for strøopbygning, da det er billigere og hurtigere. Derudover har den stort set samme miljøpåvirkning, hvis man kigger på en EPD, som strøopbygning har. Skumbetonen kan også genbruges til cement indholdige materialer, og skulle efter sigende ikke være svær at genanvende.  
{% include gallery id="dag73-77"  %}

### Uge 20 

Dag 78 – 82 

I forbindelse med støbning af fundamenter, der er vindueshullerne ikke placeret korrekt, da betonentreprenøren har målt forkert. I fundamentet er der udsparinger til vindueshullerne. Her er der ikke lige så meget isolering som i resten af fundamentet, da vinduerne skal opklodses på selve betonen, og derefter bliver kuldebrosafbrydelsen tilføjet. (se billede)  

{% include gallery id="dag78-82"  %}

Selvom vindueshullerne er placeret forkert, så kommer vinduerne ikke til at stå forkert, da de ikke vil blive sat efter de ”forkerte vindueshuller”, men efter de rigtige mål, da det ellers vil have store konsekvenser for den endelige bygning.  

Dette betyder, at der kommer til at være en kuldebro fra fundamentet og op igennem porebetonvæggen, som er indervæggen i byggeriet.  

Mine tanker går på, at der er forekommet en risiko for fremtidig udvikling af skimmelsvamp.

### Uge 21 

Dag 83-87  

Vi har i denne uge modtaget beboermanglerne, der er en enkelt beboer, som har klaget over skimmelsvamp i loftslemmen.  

Vi har spurgt en oppe fra kontoret, om hvad man gør i dette tilfælde. Han har sagt at særlig kommunikation med beboeren er vigtig. Hvis beboeren frygter skimmelsvampen, kan de sende mangle klager til udlejningen, og hidse sig op.  

Hvis beboeren ønsker at vi udskifter hele loftslemmen, så er det det vi skal gøre. Dog skal vi varetage kommunikationen med dem, og sørge for at forklare, at skimmelsvampen er blevet sprøjtet med gift, og er derfor ikke farlig at bo i dem, men kun til gene visuelt.  

{% include gallery id="dag83-87"  %}